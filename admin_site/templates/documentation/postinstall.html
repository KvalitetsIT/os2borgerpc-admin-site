{% extends 'documentation/index.html' %}

{% block postinstall_active %}class="active"{% endblock %}

{% block doc_subtitle %}Installation af BibOS{% endblock %}

{% block specific_content %}
  <h1>Postinstall-script</h1>
  <p>
 Første gang, du starter en helt ny BibOS-computer, logger den automatisk ind
 som superbruger. Du kommer nu ind på superbrugerens skrivebord, hvor du kan se
 tre ikoner: 
 <ul>
     <li>En genvej til BibOS-admin-systemet</li>
     <li>Et lilla ikon, der hedder "Færdiggør BibOS installation</li>
     <li>Et sort ikon, der hedder "Registrér i BibOS Admin"</li>
 </ul>
 Klik på det, der hedder "Færdiggør BibOS installation".


 </p>
 <p>
 Du bliver nu bedt om at indtaste superuser-passwordet. På en helt frisk
 BibOS-installation er det "BibOS2FTW". Indtast dette og klik på "OK".
 </p>
 <p>
 Der dukker nu et terminalvindue op og en GUI-prompt med information om, hvad
 der sker. Dette er et gennemgående træk i postinstall-scriptet: Tingene sker i
 teminalen, og af og til dukker der en dialog op, der fortæller dig om, hvad
 der sker.
 </p>
 <h2>Printere</h2>
 <p>
 Første skridt er at konfigurere printerne. Klik OK til den prompt,
 der fortæller dig dette.
 </p>
 <p>
 Når du er færdig med at konfigurere printerne og har lukket den tilhørende
 dialog, dukker en ny dialog op og gør opmærksom på, at du skal bruge en
 internet-forbindelse for at fortsætte. Hvis der er sat en BibOS-gateway op på
 dit netværk og den er tilgængelig for din maskine, bør der uden videre være hul
 igennem. </p>
 <p> I modsat fald bør du nu checke din forbindelse i en browser og om
 nødvendigt logge på, så maskinen har adgang til at hente ting fra nettet. Når
 du er klar til at gå videre, kan du klikke på "OK".
 </p>
 <h2>Flash og Microsoft fonts</h2>
 <p>
 Du bliver nu spurgt, om du ønsker at installere Flash og Microsoft fonts. Klik
 "Ja", hvis du har brug for at installere disse.
 </p>
 <p>
Der vil nu ske en hel masse i terminalvinduet. På et tidspunkt dukker en prompt
op, hvor du bliver bedt om at acceptere licens-aftalen for Microsofts fonts.
Tryk på &lt;TAB&gt; for at vælge "OK"-knappen, herefter &lt;ENTER&gt;. Tryk på &lt;TAB&gt; igen
for at sige "Ja" til aftalen og tryk igen på &lt;ENTER&gt;.
</p>
<p>
Der kører nu igen en del output igennem i terminalvinduet - det er, som det
skal være.
</p>
<h2>Skype</h2>
<p>
Efter et stykke tid
mødes du af en ny prompt: "Installér Skype?". Klik "Ja" til dette, hvis du
ønsker at installere Skype. Klik "Nej", hvis du ikke har brug for Skype og
ønsker at springe dette punkt over.
</p>
<p>
<b>BEMÆRK:</b> Skype-installationen kan godt tage lang tid, især på 64 bit-maskiner.
</p>
<p>
Til sidst fortæller en prompt, at Skype er installeret. Klik "OK" til denne for
at fortsætte.
</p>
<h2>Google Chrome</h2>
<p>
Du bliver nu spurgt, om du ønsker at installere Google Chrome. Klik "Ja", hvis
du ønsker dette, ellers "Nej".
</p>
<p>
Næste punkt er en opdatering af opstartsprogrammet, så det får registreret din
harddisk korrekt. Når du har klikket "OK", bliver du i terminalen mødt af en
prompt, der beder om en "Kommandolinje til Linux". Skriv <em>ikke</em> noget
her - tryk i stedet på &lt;TAB&gt; og herefter &lt;ENTER&gt;.
</p>
<p>
Du bliver nu præsenteret for et forslag til "standardkommandolinje i Linux" -
skriv igen <em>ikke</em> noget, men tryk på &lt;TAB&gt; og herefter &lt;ENTER&gt;.
</p>
<h2>Opdatering af opstartslæseren (grub)</h2>
<p>
Du bliver nu gjort opmærksom på, at opstartslæseren skal opdateres. Tryk
&lt;ENTER&gt; for at acceptere dette.
</p>
<p>
Du bliver nu præsenteret for en liste af steder, hvor opstartslæseren kan
installeres. Brug piletasterne til at navigere og mellemrumstasten for at
vælge. Vælg altid din primære harddisk. Den hedder næsten altid
<code>/dev/sda</code>. Vælg ikke en partition (som kan kendes på, at de slutter
på et tal). Vælg altså for eksempel <em>ikke</em> <code>/dev/sda1</code>.
</p>
<p>
Når du har valgt, tryk da på &lt;ENTER&gt; og derefter på "OK".
</p>
<h2>Opgradering af Ubuntu, herunder sikkerhedsopdateringer</h2>
<p>
Du bliver nu spurgt, om du ønsker at opgradere systemet og hente de nyeste
sikkerhedsopdateringer. Dette er altid en god idé, men det er også muligt at
gøre det senere, f.eks. via admin-systemet. Klik "Ja" eller "Nej" afhængigt af,
hvad du foretrækker.
</p>
<h2>Tilmelding til admin-systemet</h2>
<p>
Du bliver nu spurgt, om du ønsker at tilslutte computeren til admin-systemet.
Hvis du klikker "Nej" til det, kan du altid foretage tilslutningen
senere ved hjælp af ikonet "Registrér i BibOS Admin" på superbrugerens
skrivebord.
Hvis du i stedet klikker "Ja", vil du blive stillet en række spørgsmål i terminalen.
</p>
<p>
Først bliver du bedt om at indtaste et nyt navn til din computer. Dette er
vigtigt, for at du kan genkende den i admin-systemet. Giv den et unikt navn,
der passer til din organisations sædvanlige navngivning for PCer. Navnet bør
bestå af ene små bogstaver og bør ikke indeholde danske tegn eller mellemrum.
Terminalen vil nu udskrive et par linjer med teksten "sudo: kan ikke slå vært
xxx op", hvor xxx er det navn, du har valgt til PCen. Denne fejlmeddelelse kan
du roligt se bort fra.
</p>
<p>
Du bliver nu bedt om at indtaste ID for dit site, f.eks. "aarhus". Dette kan du se i
BibOS-admin-systemet, hvor det står i parantes efter navnet. 
</p>
<p>Du bliver nu bedt om at indtaste adressen på admin-systemet. Hvis du bruger
Magentas BibOS-server, er adressen https://bibos-admin.magenta-aps.dk - og du
kan blot nøjes med at trykke &lt;ENTER&gt;. Hvis du ønsker at forbinde til en anden
server, skriv da serverens URL (komplet med "https://") og tryk &lt;ENTER&gt;.
</p>
<p>
Hvis alt går vel, vil terminalen nu lukke ned, og ikonet "Færdiggør
BibOS-installation" vil forsvinde fra skrivebordet.
</p>
<p> 
Genstart computeren, og den er klar til brug.
</p>

{% endblock %}
